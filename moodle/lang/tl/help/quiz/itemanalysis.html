<p style="text-align: center"><b>Pagsusuri ng Aytem</b></p>

<p>Ipinapakita ng manghad na ito ang prinosesong datos ng pagsusulit sa 
isang paraan na angkop sa pagsusuri at paghatol sa naging pagganap ng 
bawat tanong sa pagtatasa.  Ang mga pang-estadistikang parameter na 
ginamit ay kinukuwenta alinsunod sa paliwanag ng klasikal na teoriya ng 
pagsusulit (ref. 1)</p>

<p><b>Indeks ng Kadalian (% Wasto)</b></p>

<p style="margin-left: 3em">
Sukat ito ng kung gaano kadali o kahirap ang isang tanong sa mga 
umeeksamen.  Kinukuwenta ito na:
<br />
IK = (X<sub>katamtaman</sub>) / X<sub>maks</sub> 
<br />

kung saan ang X<sub>katamtaman</sub> ay ang katamtamang marka na nakamit
ng lahat ng user na sumagot sa aytem, <br /> at ang X<sub>maks</sub> ay
ang maksimum na marka na makukuha para sa aytem.<br /> Kung ang mga
tanong ay maipapamahagi nang dalawahan sa wasto/mali na kategoriya, ang
parameter na ito ay katumbas ng bahagdan ng mga user na sumagot nang
tama sa tanong. </p>


<p><b>Standard Deviation (SD)</b></p>

<p style="margin-left: 3em"> Sinusukat ng parameter na ito ang latag ng
mga sagot sa populasyon ng mga tugon.  Kung sumagot ng parepareho ang
lahat ng user, ang SD=0. Ang SD ay kinukuwenta bilang pang-estadistika
na standard deviation para sa mga sampol ng hatimbilang na iskor
(nakamit/maksimum) sa bawat partikular na tanong. </p>

<p><b>Indeks ng Diskriminasyon (ID)</b></p>

<p style="margin-left: 3em"> Nagbibigay ito ng malubay na panukat ng
pagganap ng bawat aytem sa paghihiwaly ng mahusay <i>vs.</i> digaanong
mahusay na user. Ang parameter na ito ay kinukuwenta sa pamamagitan ng: 
una, paghahati sa mga mag-aaral sa tatlong bahagi batay sa 
pangkalahatang iskor sa pagsusulit.  Pagkatapos ang katamtamang iskor sa 
sinusuring aytem ay kukuwentahin para sa itaas at ibabang grupo, at 
ang mga katamtamang iskor ay pagbabawasin. Ang pangmatematika ekspresyon 
ay:

<br/>
ID = (X<sub>itaas</sub> - X<sub>ibaba</sub>)/ N 
<br/>

kung saan ang X<sub>itaas</sub> ay ang kabuuan ng hatimbilang na marka
na (nakamit/maksimum) na nakuha para sa aytem ng 1/3 ng mga user, na
siyang may pinakamatataas na marka sa buong pagsusulit (a.b. ang bilang
ng wastong sagot sa pangkat na ito), <br />at ang X<sub>ibaba</sub>) ay
ang analog na kabuuan ng mga user na may mababang 1/3 ng mga marka para
sa buong pagsusulit. </p>

<p style="margin-left: 3em">
Ang parameter na ito ay maaaring magkaroon ng mga halagang nasa pagitan 
ng  +1 at -1.  Kapag ang indeks ay mas mababa pa kaysa 0.0 
nangangahulugan na mas maraming mahinang mag-aaral ang nakakuha ng tama 
sa aytem kaysa sa mas mahusay na mag-aaral.  Ang mga ganitong aytem ay 
dapat itapon dahil walang silbi.  Sa katunayan, binabawasan nito ang 
accuracy ng pangkalahatang iskor para sa pagsusulit.  </p>

<p><b>Coefficient ng Diskriminasyon(CD)</b></p>

<p style="margin-left: 3em"> May isa pang sukat ng kapangyarihang ng
aytem na maghiwalay ng mga mahusay at mahinang mag-aaral.<br /> Ang 
coefficient ng diskriminasyon ay isang correlation coefficient ng 
mga iskor sa aytem at sa buong pagsusulit.  Dito ay kinukuwenta ito na:

<br/>
CD = Kabuuan(xy)/ (N * s<sub>x</sub> * s<sub>y</sub>) 
<br/>

kung saan ang Kabuuan(xy) ay ang kabuuan ng mga produkto ng deviation
para sa iskor sa aytem at pangkalahatang iskor sa pagsusulit, <br /> N
ang bilang ng mga sagot sa tanong <br /> s<sub>x</sub> ay ang standard
deviation ng mga hatimbilang na iskor para sa tanong at, <br/>
s<sub>y</sub> ay ang standard deviation ng mga iskor sa pagsusulit bilang
kabuuan. </p>

<p style="margin-left: 3em">
Maaari rin magkaroon ng mga halaga na nasa pagitan ng 
+1 at -1 ang parameter na ito. Ang ibig sabihin ng mga positibong halaga 
ay talagang naihihiwalay ng aytem ang mga mahusay na mag-aaral, 
samantalang ang mga negatibong indeks ay tinutukoy ang mga aytem na mas 
nasasagot ng may mas mabababang marka.  Ang mga aytem na may negatibong 
CD ay sinagot nang mali ng mga bihasang mag-aaral kung kaya't lumalabas 
na parusa ito sa mga mahusay na mag-aaral.  Dapat iwasan ang mga aytem 
na iyon.<br /> Ang bentahe ng Coefficient ng Diskriminasyon laban sa 
Indeks ng Diskriminasyon ay ginagamit ng nauna ang impormasyon mula sa 
buong populasyon ng mga mag-aaral, hindi lamang ang dulong taas at baba 
na ikatlong bahagi.  Kaya ang parameter na ito ay maaaring mas sensitibo 
sa pagtukoy sa kakayanan ng aytem.</p>
