<p style="text-align: center"><b>Paghahambing ng mga Pagtatasa</b></p>

<p>Sa isang ehersisyo karaniwan na natatasa ang isang gawa ng dalawang ulit.
Tinatasa muna ng mag-aaral ang gawa nila bago ito ipasa, pagkatapos ay (muling)
tatasahin ng guro ang gawa.  Ginagamit ng pagtatasa ng guro ang pagtatasa ng 
mga-aaral bilang simula.  Pinahihintulutan ng 
ehersisyo ang guro na maggawad ng bahagi ng marka sa pagtatasa ng 
mag-aaral, at ang nalabing bahagi ng marka ay ibibigay sa pagtatasa ng guro sa gawa. 
 (Ang maksimum na marka para sa mga ito ay &quot;Marka para sa Pagtatasa ng Mag-aaral&quot;
 at &quot;Marka para sa Ipinasa&quot;.)  Tandaan na ang marka mula sa pagtatasa ng
mag-aaral ay hindi ginagamit.  Ang marka para sa pagtatasa ng mag-aaral ay ibinabatay 
sa kung gaano ito tumutugma sa pagtatasang ginawa ng guro.
</p>

<p>Ang antas ng pagkakasundo ng pagtatasa ng mag-aaral at guro ay 
nakabatay sa pagkakaiba ng kanilang mga iskor sa magkakahiwalay na 
elemento (ang totoo ay ang ini-square na mga kaibhan ang ginagamit).  
Ang mean ng mga kaibhan na ito ay kailangang ikumberte sa isang 
makabuluhang marka.  Pinapahintulutan ng opsiyon na "Paghahambing ng mga 
Pagtatasa" ang kaunting kontrol sa kung paano ikinukumberte ang mga 
paghahambing na ito sa marka.
</p>

<p>Para magka-ideya kayo sa kung ano ang epekto ng opsiyon na ito, 
isipin natin ang (medyo madali) kaso ng pagtatasa na may sampung 
Oo/Hindi na tanong.  Halimbawa ay maaaring gumamit ng mga tanong na 
tulad ng "Wasto ba ang pagkakaformat ng chart?", "$100.66 ba ang 
kinuwentang tubo?", atbp. ang pagtatasa.  Ipalagay natin na may ganitong 
sampung tanong.  Kapag pinilì ang "Napakaluwag" na kaayusan, ang 
perpektong pagkakasundo ng pagtatasa ng guro at mag-aaral ay magbibigay 
ng marka na 100%, kung may isang tanong lamang na hindi nagtutugma ang 
marka ay 90%, kung may dalawang dipagkakasundo ang marka ay 80%, tatlong 
dipagkakasundo 70%, atbp..  Mukha namang makatwiran ito at maaaring 
iniisip ninyo na, bakit kaya tinawag itong "Napakaluwag" na 
paghahambing.  Pag-isipan natin ang kaso ng isang mag-aaral na gumagawa 
ng lubos na random na pagtatasa, kung saan hinuhulaan lamang niya ang 
mga sagot sa sampung tanong.  Sa katamtaman ay magreresulta ito sa lima 
sa bawat sampung tanong na magtutugma.  Kaya ang pagtatasa ng "unggoy" 
ay makakatanggap ng marka na 50%.  Ang sitwasyon ay magiging mas 
makatwiran ng kaunti sa "Maluwag"na opsiyon,  dahil dito ang random na 
pagtatasa ay makakakuha ng 20%.  Kapag pinilì ang "Katamtaman", ang 
random na panghuhula ay makakatanggap ng sero na marka kalimitan.  Sa 
antas na ito, ang marka na 50% ay ibibigay kapag nagkakasundo sa walong 
tanong sa kabuuang sampu ang dalawang pagtatasa.  Kapag tatlong tanong 
ang dinagkakasundo ang markang ibibigay ay 25%.  Kapag ang opsiyon ay 
itinakda sa "Istrikto", ang pagkakaroon ng dalawang tanong na 
dimagkasundo ay magbibigay ng markang 40%.  Sa "Napakaistrikto", ang 
dipagkakasundo sa dalawa tanong lamang ay magbababa sa marka sa 35% at 
ang pagkakaroon ng iisang tanong na dipinagkakasunduan ay magbibigay ng 
marka na 65%.</p>

<p>Medyo artipisyal ang halimbawang ito dahil ang karamihang pagtatasa 
ay karaniwang may mga elemento na may mas malaking agwat ng mga halaga 
kaysa sa Oo o Hindi.  Sa mga kasong ito, ang paghahambing ay mas 
malamang na magresulta sa medyo mas mataas na marka kaysa sa mga 
halagang binanggit sa itaas.  Ang iba't-ibang antas (Napakaluwag, 
Maluwag, Katamtaman...) ay ibinigay upang mapino ng guro ang mga 
paghahambing.  Kung sa palagay nila na ang mga markang ibinibigay para 
sa mga pagtatasa ay napakababa, dapat ay ilipat ang opsiyong ito sa 
"Maluwag" o kahit pa "Napakaluwag" na pagpipilian.  Sa kabilang banda, 
kung sa palagay naman nila ay napakataas ng mga marka para sa mga 
pagtatasa ng mag-aaral, dapat ilipat ang opsiyon na ito sa "Istrikto" o 
kahit pa "Napakaistrikto" na pagpipilian.  Sa katotohanan, isa itong
pagsubok at pagkakamali na ang pinakamaiging pagsimulan ay ang 
"Katamtaman" na opsiyon.</p>

<p>Sa pagtakbo ng ehersisyo maaaring ipalagay ng guro na napakataas o 
napakababa ng markang ibinibigay sa mga pagtatasa ng mag-aaral.  Ang mga 
markang ito ay ipinapakita sa Pang-administrasyon na Pahina ng 
pagsasanay.  Sa kasong ito, maaaring baguhin ng guro ang kaayusang ng 
opsiyong ito at muling kuwentahin ang mga marka ng pagtatasa ng 
mag-aaral (ang "Marka ng Pagmamarka").  Ang muling pagkuwenta ay 
ginagawa sa pamamagitan ng link na "Muling markahan ang Pagtatasa ng 
Mag-aaral", na matatagpuan sa pang-administrasyon na pahina ng ehersisyo.  
Ligtas na gawin ito sa anumang oras sa ehersisyo.</p>
