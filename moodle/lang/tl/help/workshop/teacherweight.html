<p style="text-align: center"><b>Timbang ng Pagtatasa ng Guro</b></p>

<p>Ang opsiyon na ito, na karaniwang nakaset sa 1, ay ginagamit sa 
 &quot;pagpatay&quot; ng alinmang pagtatasa na ginawa ng guro, para
mabigyan ito ng timbang na kapantay ng pagtatasa ng mga mag-aaral, o 
para mabigyan ito ng mas mabigat na timbang kaysa sa pagtatasa ng guro.
</p>

<p>Ang normal na halaga ng opsiyon na ito ay 1.  Binibigyan nito ang 
pagtatasa ng guro ng katumbas na timbang ng pagtatasa ng mag-aaral.
</p>

<p>May pagkakataon na ipalalagay ng guro na palaging
&quot;napakataas&quot; magbigay ng marka ng mga mag-aaral sa pagtatasa,
alalaong-baga'y binibigyan ang kapwa nila ng napakataas na marka.  Ang
kabaligtaran ay maaari ring mangyari kapag labis naman ang baba (pero
hindi pangkaraniwan ito).  Ang hindi magandang pagmamarka ng mga
mag-aaral ay maisasaayos sa pamamagitan ng pagtataas ng halaga ng
opsiyon na ito.  Ang pagtakda ng halaga sa 5, halimbawa, ay
nangangahulugan na kung may 5 pagtatasa ng mag-aaral sa bawat ipinasa,
ang pagtatasa ng guro ay kasimbigat ng kabuuang 5 pagtatasa ng
mag-aaral.  At saka sa pagsusuri ng mga pagtatasa, mas malamang na
itapon ang mga pagtatasa ng mag-aaral na hindi sumasang-ayon sa guro
kapag ang opsiyon ito ay mas mataas sa isa.  Ang nalalabing pagtatasa ay
mas malapit sa markang ibinigay ng guro kaya't mas mabigat pa ang
pagtatasa ng guro. </p>

<p>Maaring baguhin ang opsiyong ito anumang oras sa panahon ng
takdang-aralin. </p>

