<p style="text-align: center"><b>Pagsusuri ng mga Pagtatasa</b></p>

<p>Tinitingnan sa pagsusuri ito ang mga pagtatasa na ginawa sa mga halimbawa, gayundin ang mga ginawa habang nasa hakbang na pagtatasa ng takdang-aralin. Tinatangka nitong piliin ang mas mahuhusay na pagtatasa mula sa lupong ito ng mga pagtatasa ng guro at mag-aaral.  Ang mga "mahusay"na pagtatasang ito ang gagamitin sa pagkuwenta ng huling marka.</p>

<p>Pinakamaiging gawin ang pagsusuri na ito kapag mayroon nang mga 
pagtatasa ng guro.  Magagamit ang mga pagtatasang ito bilang batayan ng 
paghatol sa mga pagtatasa ng mga mag-aaral.  <b>Hindi</b> kailangang 
tasahin ng guro ang bawt halimbawa at bawat ipinasa, pero para maging 
makabuluhan ang pagsusuri, mas makabubuti na magkaroon ng mas maraming 
pagtatasa ang guro kaysa sa katamtamang pagtatasa na ginawa ng bawat 
mag-aaral.  At kung mas marami ang pagtatasang ginawa ng guro mas 
magiging panatag ang loob ng guro na makabuluhan ang mga resulta ng 
pagsusuri.</p>

<p>Ang Pagsusuri ay karaniwang ginagawa ng maraming ulit, bawat 
pagsusuri ay binabago ang isa o mahigit pang opsiyon.  Ang pagsusuri ay 
kinokontrol sa pamamagitan ng tatlong opsiyon na lumilitaw sa itaas ng 
pahina.
</p>

<ol>

<li>Itinatakda ng <i>Bigat ng Pagtatasa ng Guro</i> ang timbang na 
ibibigay sa pagtatasa ng guro kung ihahabing sa pagtatasa ng mag-aaral, 
sa hakbang na pagsusuri ng error.  Kung nais ng guro na manaig ang 
kanilang istratehiya ng pagmamarka sa pagmamarka ng mga mag-aaral sa mga 
ipinasa, dapat ay ang guro ang tagatasa na may pinakamaliit na 
katamtamang error sa "Manghad ng Error".  Kung hindi ang guro ang unang 
nakalista, ang bigat ng pagtatasa ng guro ay palalakihin hanggang ang 
guro ang may pinakamababang katamtamang error.  Ipinapahiwatig nito na 
nananaig ang pagtatasa ng guro, at ang mga mag-aaral na magtatasa ng 
tulad ng sa guro ay malilista rin sa tuktok na bahagi ng <i>Manghad ng 
Error</i>.  Ang mga mag-aaral na nakalista sa ibabang bahagi ng manghad 
ay nagmamarka sa pamamaraang hindi katugma ng pagtatasa ng guro (ni ng 
mga mag-aaral na nasa itaas ng manghad).  Kapag mas maraming pagtatasa 
ang gawin ng guro, mas malamang na hindi na kailanganin ang opsiyon na 
ito upang ipilit na malagay sa tutok ng manghad ang guro.  Tandaan na 
ang opsiyong ito ay <b>hindi</b> naglalagay ng paktor na timbang sa 
pagtatasa ng guro kapag ginagamit ang mga ito sa pagkuwenta ng huling 
marka.  Sa kuwenta na iyon, ang timbang ng pagtatasa ng guro ay 
kasimbigat lamang ng mga pagtatasa ng mag-aaral.  Halimbawa, kung ang 
ipinasa ng mag-aaral ay nakatanggap ng marka ng 41% mula sa guro at 45% 
at 55% mula sa kaniyang kapwa mag-aaral, ang huling marka na ibibigay sa 
ipinasa ay  (41% + 45% + 55%) / 3, alalaong baga'y  47%.</li>

<li>Ang <i>Timbang para sa Pagmamarka ng mga Pagtatasa</i> ang ginagamit
sa pagkuwenta ng <i>Huling Marka</i>.  Isang payak na pormula ang
ginagamit sa pagkuwenta ng "Kakayanan sa Pagmamarka" ng mga mag-aaral. 
Ito ang proporsiyon ng "mahusay" na pagtatasa na ginawa ng mag-aaral
kumpara sa maksimum na bilang ng pagtatasa na puwede nilang gawin.  Kaya
halimbawa, hinihiling ng takdang-aralin sa mga mag-aaral na gumawa ng 3
pagtatasa ng halimbawang ipinasa at 5 pagtatasa ng kapwa.  Kung gumawa
ng 7 pagtatasa ang mag-aaral, at 1 dito ang inalis sa pagsusuri (tingnan
sa ibaba), samakatuwid ang kakayanan nilang magmarka ay (7 - 1)/8,
alalaong baga'y 75%.  Ang huling marka para sa takdang aralin ay isang
tinimbangan na kombinasyon ng <i>kakayanan sa pagmamarka</i> na ito at
ng markang ibinigay sa kanilang ipinasa (o pinakamahusay na marka kung
nagpasa sila ng higit sa isa).  Ang marka para sa ipinas aay palaging
binibigyan ng timbang na 1.  Kaya ang pagtatakda ng opsiyong ito sa,
ipalagay natin na 0.5 ay nangangahulugan na ang dalawang marka ay
pagsasamahin alinsunod sa proporsiyon na 0.5:1 o 33% ng <i>kakayanan sa
pagmamarka</i> at 66% ng marka ng ipinasa .</li>

<li>Ang <i>Bahagdan ng Pagtatasa na Itatapon</i> ang nagtatakda ng 
bilang pagtatasa na <b>hindi</b> isasama sa pagkukuwenta ng huling 
marka.  Maaring itakda ang bilang na ito sa isa sa dalawang paraan.

<ul><li>Alinsunod sa paraan ng pagkuwenta sa <i>Kakayanang Magmarka</i>,
maaaring makakuha ng buong marka (para sa elementong ito) ang bawat
mag-aaral, kung walang itinapon na pagtatasa.  Kung nais ng guro na
magkaroon ng mas makatwirang katamtamang marka, ang pagtatakda ng
opsiyon na ito sa 30% ay magreresulta sa katamtamang <i>Kakayanang
Magmarka</i> na mga 70% (iyon ay kung minarkahan nga ng lahat ng
mag-aaral ang lahat ng pagtatasa na bukas sa kanila).</li>

<li>O kaya ay maaaring itakda ang bilang ng itatapong pagtatasa sa
paraan na ang natitirang "mahusay" na pagtatasa ay magreresulta sa
paglimita ng <i>Katamtamang Error</i> sa isang makatwirang halaga.  Ito
ay mga bahagdan na ibinigay sa ikaapat na hanay ng <i>Manghad ng
Error</i>.  Halimbawa, kung isipin na ang lahat ng pagtatasa ng
mag-aaral ay (sa katamtaman) dapat mapunta sa loob ng agwat na 20%, ang
pagsusuri ay uulitin ng ilang beses, na binabago ang bilang ng pagtatasa
na itatapon hanggang ang bilang sa hanay ay nasa isang partikular na
limitasyon.</li>

</ul></li>
</ol>

<p>Maliban pa sa Manghad ng Error, inililista ng pagsusuri ang mga marka 
ng lahat ng pagtatasa at ang mga huling marka na ibinigay sa mga 
mag-aaral.  Dapat inspeksiyonin ang manghad na ito upang makita kung 
makatwiran ang mga resulta.  Sa partikular, kung maraming pagtatasa na 
itinapon, maaaring may ilang ipinasa na hindi natasa at ang huling marka 
ng mag-aaral ay magiging labis na napakaliit.  Ipinapakita ng pagsusuri 
ang bilang ng ipinasa sa tuktok ng pahina at ipakikita muli sa unahan ng 
Manghad ng mga Marka.  Dapat ay pareho ang dalawang markang ito.  Kung 
may isa o mahigit pang hindi natatasa na ipinasa, at ayaw ng guro na 
bawasan ang bilang ng itinapon na pagtatasa, dapat ay tasahin ito ng 
guro at ulitin ang pagsusuri.  Mahalaga na ang lahat ng ipinasa ay 
natasa kahit man lamang isang beses sa huling hakbang ng pagsusuri, 
alalaong baga'y kapag kinuwenta na ang mga huling marka.
</p>

<p>Parang nasa magkabilang panig ng timbangan ang bilang ng pagtatakdang
itinapon at ang pangkalahatang huling marka. Kapag mas maraming 
pagtatakda ang itinapon mas magiging mababa ang mga huling marka.  
Magkagayunman, kapag <b>hindi</b> itinapon ang mga mahinang pagtatasa 
maaaring magreklamo ang mga mag-aaral sa kalidad ng pagtatasa na 
nagtakda ng marka para sa kanilang gawa.  Hangga't may sapat na bilang 
ng pagtatasa ang guro para manaig sa pagsusuri, nang hindi gaanong 
namimilit, makatwirang tingnan na magtapon ng mga 15% hanggang 20% ng 
mga pagtatasa.
</p>

<p>Tandaan na matagal ang pagsusuring ito dahil paulit-ulit ang proseso 
nito.  Dapat asahan ang mahabang paghihintay.
</p>
