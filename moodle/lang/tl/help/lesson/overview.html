<p style="text-align: center; font-weight: bold">Kabuuang Tanaw</p>

<ol>
<li>Ang isang aralin ay binubuo ng ilang <b>pahina</b> at optional na 
<b>mga manghad ng sanga</b>.</li>

<li>Ang isang pahina ay mayroong <b>nilalaman</b> at karaniwan itong
nagtatapos sa isang <b>tanong</b>.  Kaya mayroong termino na <b>Pahina
ng Tanong</b>.</li>

<li>Para sa mga <i>Tanong na Sanaysay</i>, walang sagot, iskor lamang, 
puna, at isang pahina na luluksuhan.</li>

<li>Ang bawat sagot ay maaaring magkaroon ng isang maikling piraso ng 
teksto na ipapakita kapag ang sagot ay pinilì.  Ang pirasong ito ng 
teksto ay tinatawag na <b>tugon</b>.</li>

<li>Kaugnay din ng bawat sagot ang isang <b>lukso</b>.  Maaaring 
relatibo ang lukso - pahinang ito, susunod na pahina - o absoluto - 
itinatakda ang alinman sa isa sa mga pahina sa aralin o ang dulo ng 
aralin.</li>

<li>Ang default ay lulukso ang unang sagot sa <b>susunod na pahina</b> 
ng aralin.  Ang mga susunod na sagot ay lulukso sa pareho ring pahina.  
Alalaong baga'y, ang mag-aaral ay papakitaan mulî ng parehong pahina ng 
aralin kung hindi nila pinilì ang unang sagot.  Kung lumikha ka na ng 
cluster, na may dulo ng cluster, at ang tanong ay nasa loob nito, puwede 
mo ring piliin na lumukso sa isang Dinakikitang Tanong sa loob ng 
cluster.  Ang opsiyong ito ay hindi ipapakita kung wala ka sa isang 
cluster.  Maaari mong palibutan ang isang set ng tanong ng cluster at 
dulo ng cluster anumang oras.</li>

<li>Ang susunod na pahina ay itinatakda sa pamamagitan ng 
<b>makatwirang kaayusan</b> ng aralin.  Ito ang pagkakasunod-sunod ng 
pahina ayon sa pananaw ng guro.  Ang kaayusang ito ay maaaring mabago sa  
pamamagitan ng paglipat ng pahina sa loob ng aralin.</li>

<li>May <b>kaayusan ng nabigasyon</b> din ito.  Ito ang 
pagkakasunod-sunod ng mga order ayon sa pananaw ng mag-aaral.  Ito ay 
itinatakda ng mga lukso na itinakda sa mga indibidwal na sagot, at 
maaari itong maging kaibang-kaiba sa makatwirang kaayusan.  (Nguni't 
kung ang mga lukso ay <i>hindi</i> hindi binago sa default na halaga, 
ang dalawa ay malaki ang pagkakaugnay.)  Puwedeng suriin ng guro ang 
kaayusan ng nabigasyon.</li>

<li>Kapag ipinakita na sa mag-aaral, ang mga sagot ay karaniwang 
binabalasa.  Alalaong baga'y, ang unang sagot sa pananaw ng guro ay 
hindi palaging ang magiging unang sagot sa listahan na ipapakita sa 
mag-aaral.  (Dagdag pa, sa tuwing ipapakita ang parehong set ng sagot, 
malamang na lilitaw sila sa ibang pagkakasunod-sunod.)  Maliban dito ang 
mga set ng sagot para sa tugmaang uri ng tanong; ito ay ipinapakita ng 
ayon sa kaayusang ipinasok ng guro.</li>

<li>Ang dami ng sagot ay maaaring magbago sa bawat pahina.  Halimbawa, 
pinapahintulutan na ang ilang pahina ay magtapos sa tama/mali na tanong 
samantalang ang iba pang tanong ay may isang tamang sagot at tatlong, 
ipalagay natin na, panggulo. </li>

<li>Posibleng mag-ayos ng pahina nang walang anumang sagot.  Ang mga
mag-aaral ay papakitaan ng <b>Ituloy</b> na link sa halip na set ng 
binalasang sagot.</li>

<li>Kung ang pasadyang pag-iiskor ay patay: para sa layunin na markahan
ang aralin, ang mga <b>wastong</b> sagot ay lang mga lumulukso sa isang
pahina na mas <i>mababa</i> sa kasalukuyang pahina, sa makatwirang
kaayusan.
Ang mga <b>maling</b> sagot ay ang mga lumulukso sa pahina ring iyon o 
sa isang pahina na mas <i>mataas</i> kaysa sa kasalukuyang pahina, sa 
makatwirang kaayusan.  Kaya, kung ang mga paglukso ay <i>hindi</i> 
binago, ang unang sagot ang wastong sagot at ang ibang pang sagot ay 
maling sagot.<br /><br />
Kapag buhay ang pasadyang pag-iiskor:  ang pagmamarka sa isang sagot ay 
itinatakda ng halaga ng puntos ng sagot, ang kabuuang puntos na nakuha 
ay magsisilbing hatimbilang ng kabuuang halaga ng puntos sa aralin, 
hanggang 100%..</li>

<li>Ang mga tanong ay maaaring magkaroon ng mahigit sa isang wastong 
sagot.  Halimbawa, kung ang dalawa sa mga sagot ay lulukso sa susunod na 
pahina, ang alinman sa dalawang sagot ay ituturing na tamang sagot.  
(Bagama't ang parehong pupuntahang pahina ang ipapakita sa mag-aaral, 
ang tugon na ipapakita papunta sa pahina ay maaaring magkaiba para sa 
dalawang sagot.)</li>

<li>Sa panggurong tanaw sa aralin, ang mga wastong sagot ay 
may nasasalungguhitan na Etiketa ng Sagot.</li>

<li>Ang mga <b>manghad ng Sanga</b> ay mga pahina lamang na may set ng
link sa iba pang pahina sa aralin.  Karaniwan ay nagsisimula ang isang
aralin sa isang manghad ng sanga, na nagsisilbing <b>Manghad ng
Nilalaman</b>.</li>

<li>Ang bawat link sa isang manghad ng sanga ay may dalawang komponente,
isang deskripsiyon at ang pamagat ng pahina na babagsakan ng paglukso.
</li>

<li>Ang manghad ng sanga ay epektibong hinahati ang aralin sa ilang 
<b>sanga</b> (o seksiyon). Ang bawat sanga ay maaaring maglaman ng ilang 
pahina (malamang lahat ay kaugnay ng parehong paksa).  Ang dulo ng isang 
sanga ay kadalasang tinatatakan ng <b>Dulo ng Sanga</b> na pahina.  Ito 
ay isang espesyal na pahina na, sa default, ay ibabalik ang mag-aaral sa 
naunang manghad ng sanga.  (Ang &quot;pabalik&quot; na lukso sa isang 
Dulo ng Sanga na pahina ay maaaring baguhin, kung kinakailangan, sa 
pamamagitan ng pag-edit sa pahina.) </li>

<li>Maaaring magkaroon ng higit sa isang manghad ng sanga sa isang 
aralin.  Halimbawa, maaaring kapakipakinabang na balangkasin ang isang 
aralin na ang mga pang-espesyalitang punto ay sub-sanga sa loob ng 
punong sanga ng paksa.</li>

<li>Mahalaga na mabigyan ang mga mag-aaral ng paraan na tapusin ang 
aralin.  Maaari itong gawin sa pamamagitan ng paglalagay ng  &quot;Dulo 
ng Aralin&quot; na link sa punong manghad ng sanga.  Lulundag ito sa 
(kathang-isip) na <b>Dulo ng Aralin</b> na pahina. Ang isa pang opsiyon 
ay magpatuloy na lamang ang huling sanga ng aralin (dito ang 
&quot;huli&quot; ay ginagamit sa kahulugan ng makatwirang kaayusan) sa 
dulo ng aralin, alalaong baga'y, <i>hindi</i> ito tatapusin ng isang 
Dulo ng Sanga na pahina.</li>

<li>Kung buhay ang pasadyang pag-iiskor, kapag ang aralin ay may isa o
mahigit pang manghad ng sanga, iminumungkahi na itakda ang &quot;Minimum
na bilang ng Tanong&quot; na parameter sa isang makatwirang halaga. 
Nagtatakda ito ng isang ibabang limitasyon sa bilang ng mga pahina na
makikita kapag ang marka ay kinuwenta.  Kung wala ang parameter na ito,
ang mag-aaral ay maaaring bisitahin ang isa sanga lamang ng aralin,
sagutin ang lahat ng tanong nito nang wasto at iwan ang aralin nang may
maksimum na marka.
<br /><br />
Kung ang pasadyang pag-iiskor ay buhay, ang mag-aarla ay mamarkahan 
batay sa dami ng puntos na nakuha nila bilang porsiyento ng kabuuang 
puntos para sa aralin.</li>

<li>Dagdag pa, kung patay ang pasadyang pag-iiskor, kapag mayroong
manghad ng sanga, ang isang mag-aaral ay may oportunidad na muling 
bisitahin ang parehong sanga nang mahigit sa isang beses.  
Magkagayunman, ang marka ay kinukuwenta gamit ang bilang ng 
<i>natatanging</i> tanong na sinagot.  Kaya ang paulit-ulit na pagsagot 
sa iisang set ng tanong ay <i>hindi</i> magpapataas ng marka. (Sa 
katunayan, ang kabaligtaran ang mangyayari, ibababa nito ang marka 
dahil ang bilang ng dami ng pahina na nakita ay ginagamit na 
denominator sa pagkuwenta ng marka, at kasama nito ang mga pag-ulit.) 
Para mabigyan ng patas na ideya ng kanilang progreso sa aralin ang mga 
mag-aaral, pinapakitaan sila ng mga detalye ng kung ilang tanong ang 
nasagot nila nang wasto, bilang ng pahinang nakita, at ang kasalukuyan 
nilang marka sa bawat pahina ng manghad ng sanga.
<br /> <br />
Kung buhay ang pasadyang pag-iiskor, maaaring muling bisitahin ng 
mag-aaral ang tanong kung pinapahintulutan ito ng landas ng nabigasyon, 
at muling makuha ang (mga) puntos para sa tanong na iyon, kung ang 
pagkuha ay mas marami sa 1.  Para mapigilan ito, itakda ang mga pagkuha 
sa 1.</li>

<li>Ang <b>dulo ng aralin</b> ay maabot sa pamamagitan ng paglukso sa
lokasyon ito ng hayagan o sa pamamagitan ng paglukso sa susunod na
pahina mula sa huling (makatwirang) pahina ng aralin.  Kung ang
pasadyang pag-iiskor ay patay, kapag ang dulo ng aralin ay naabot,
makakatanggap ang mag-aaral ng mensahe ng pagbatì at ipapakita sa kanila
ang kanilang marka.  Ang marka ay <tt>(ang dami ng tanong na wastong
sinagutan / bilang ng pahina na nakita) * marka ng aralin</tt>.  Kung 
buhay ang pasadyang pag-iisko, ang marka ay ang mga puntos na nakuha 
bialng isang % ng kabuuang puntos (hal.  3 puntos ang nakuha para sa 
isang 3 puntos na aralin = 100% ng 3 puntos).</li>

<li>Kung ang dulo ng aralin ay <i>hindi</i> naabot at basta na lamang 
umalis ang mag-aaral, kapag bumalik sa aralin ang mag-aaral, papipiliin 
siya kung mag-uumpisa siyang muli sa simula o magpapatuloy kung saan 
siya sumagot ng wasto sa aralin.</li>

<li>Para sa isang aralin na nagpapahintulot ng muling pagkuha, ang guro
ay puwedeng gamitin ang pinakamagaling na marka o ang katamtaman ng mga
marka mula sa aralin bilang &quot;huling&quot; marka.  Ang marka na ito 
ay ipapakita sa pahina ng Marka, halimbawa.</li>

<li>Mga pahinang cluster: ang cluster ay kumakatawan sa isang set ng mga
tanong, kung saan maaaring kumuha ng isa o mahigit pang tanong nang
random.  Ang mga cluster ay kailang tapusin sa pamamagitan ng Dulo ng
Cluster na pahina para mapahusay ang paggana (kundi ay tatratuhin nila
na <i>Dulo ng Cluster (DngC)</i> ang <i>Dulo ng Aralin</i>).  Ang mga
tanong sa loob ng isang cluster ay pinipilì nang random sa pamamagitan
ng &quot;Random na Tanong sa loob ng isang Cluster&quot; bilang lukso.  
Ang mga tanong sa loob ng isang cluster ay maaaring maglink sa DngC 
upang lumabas sa cluster, o lumukso sa isang dinakikitang tanong sa loob 
ng cluster, o lumukso sa alinmang iba pang aphina sa aralin.  Sa 
pamamagitan nito makakalikha ng mga senaryo na may elementong random, 
gamit ang modyul na aralin.</li>

</ol>

