<p align="center"><b>Складнікі задання</b></p>

<p>У мэтах дасканалення працэсу ацэньвання практыкумаў, кожнае заданне на практыкумах павінна быць раздзелена на сэнсоўную колькасць &quot;Складнікаў задання&quot;. Кожны складнік павінен пакрываць канкрэтны аспект задання. Тыповае заданне мае ад пяці да пятнаццаці складнікаў  для ацэньвання ў заўваг. Колькасць гэтых складнікаў  залежыць ад цяжкасці задання. </p>
	
<p>Тып складнікаў залежыць ад прынятай стратэгіі ацэнкі практыкумаў.</p>

<p><b>Без ацэнкі.</b>
Гэтыя элементы з’яўляюцца апісаннем пэўных аспектаў задання. Таму  хто ацэньвае, прапануецца дадаць каментар на тэму кожнага з гэтых аспектаў. Так як і ва ўсіх стратэгіях ацэнкі, тут ёсць таксама поле для агульных заўваг.</p>


<p><b>Сумарная адзнака.</b>
Складнікі апісаны трыма, пералічанымі ніжэй, рысамі :
<ol>
<li>Апісанне складніка задання. Павінна ўключаць дакладнае апісанне таго, які аспект задання ацэньваецца ў дадзеным складніку. Прыдатным будзе таксама пералік крытэрыяў, патрэбных для вызначаных адзнак.</li>
	
<li>Шкала ацэньвання. Шкала пачынаецца ад простай ацэнкі так/не, праз  шкалу ў некалькі балаў, аж да поўнай адсоткавай шкалы. Кожны складнік мае сваю ўласную шкалу, якая павінна быць падабрана ў залежнасці ад  магчымых варыяцый гэтага складніка. Трэба памятаць, што шкала не абмяжоўвае вагі дадзенага складніка ў канчатковай адзнацы. Пытанне са шкалой у два балы будзе мець такі самы ўплыў на адказ, як і адсоткавая шкала, калі мае такую самую вагу...</li>

<li>Вага элемента, які ацэньваецца. Па-змаўчанні кожны з элементаў мае прыкладна аднолькавы ўплыў  на канчатковую адзнаку. Аднак, гэта можа быць зменена шляхам надання менш істотным  элементам вагі меншай, чым 1, а , адпаведна, вагі большай чым 1, больш істотным. Змена вагі НЕ змяняе максімальнай адзнакі. Максімальная адзнака акрэсліваецца асобным параметрам. Таксама існуе магчымасць  надаць элементам адмоўную вагу, але гэта магчымасць уводзіцца эксперыментальна.</li>

</ol>
<p><b>Ацэнкі, якія залежаць ад колькасці памылак.</b>
Гэтыя складнікі ўвогуле з’яўляюцца пэўнымі аспектамі, якія павінны быць змешчаны ў прэзентацыі рашэння. Адзнака выстаўляецца на падставе наяўнасці або адсутнасці дадзенага элемента ў адказе. Выкладчык павінен выставіць прапанаваныя адзнакі, калі ўсе патрэбныя элементы прысутнічаюць у рабоце, калі не хапае аднаго, двух і г.д. Калі некаторыя элементы адказу больш істотныя за іншыя, можна ім надаць вагу большую, чым зыходная 1. Другасныя элементы могуць атрымаць вагу  менш, чым 1. Канчатковая &quot;колькасць памылак&quot; падлічваецца, як колькасць элементаў якіх нестае. Выкладчык заўсёды можа ў нейкай ступені змяніць прапанаваную адзнаку.</p>

<p><b>Ацэнка, якая адпавядае ўстаноўленым крытэрам.</b>
Складнікі атрымліваюць камплект сказаў, якія акрэсліваюць якасць адказу. Гэтыя сказы могуць быць кумулятыўныя, або могуць быць уключаны самі ў сябе. Той, хто ацэньвае, павінен вырашыць, які са сказаў найлепш ахарактарызуе дадзеную работу. Выкладчык мусіць таксама падпарадкаваць кожнаму сказу адпаведную ацэнку. Было б найлепш, каб адзнакі былі змешчаныя ў той жа чарговасці, што і адказы. Выкладчык заўсёды можа троху змяніць прапанаваную адзнаку.</p>
